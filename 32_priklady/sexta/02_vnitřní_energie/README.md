# Cv.02 Vnitřní energie

## Potřebné konstanty a tabulkové hodnoty

* tíhové zrychlení = 10 m/s2 (nebo přesnějí 9.81 m/s2)
* měrná tepelná kapacita vody = 4180 J/kg.K
* měrná tepelná kapacita železa/oceli = 452 J/kg.K
* měrná tepelná kapacita olova = 129 J/kg.K
* hustota vody = 1000 kg/m3

## Obtížnost A - musí

### Př.A1 - Auto a silnice
Auto o hmotnosti 2 t se pohybuje po vozovce rychlostí 36 km/h a náhle zabrzdí. Jak změní vnitřní energie soustavy auto a silnice?

[1E5 J]

### Př.A2 - Padající míč
Míč o hmotnosti 0.6 kg spadl z výšky 10 m na podložku a po odrazu vyskočil do výšky 2.5 m. Jak se změnila vnitřní energie soustavy míč a podložka po dopadu?

[44 J]

### Př.A3 - Závaží
Určete hmoznost závaží, které bychom zvedli do výšky 10 m, aby se jeho potenciální energie rovnala teplu, které je třeba k ohřátí 1 kg vody o 100 °C.

[4.2 t]

### Př.A4 - Tepelná kapacita železného závaží
Jakou tepelnou kapacitu má železné závaží o hmotnosti 5 kg?

[2.3 kJ/K] 

### Př.A5 - Ohřev vody na kávu
Za jakou dobu ohřeje elektrická varná konvice o příkonu 500 W a o účinnosti 85 % vodu o hmotnosti 115 g potřebnou na uvaření šálku černé kávy z teploty 24.5 °C na 100 °C. 

[1 min a 25 s]

## Obtížnost B - měl by

### Př.B1 - Vlak
Vlak o hmotnosti 1000 t brzdil se zrychlením 0.2 m/s2 a zastavil za dobu 100 s. Určete změnu vnitřní energie soustavy kolejnic a vlaku.

[200 MJ]

### Př.B2 - Výtah
Výtah o hmotnosti 600 kg byl rovnoměrně tažen do výšky 15 m silou 6800 N. Jak velká energie se přeměnila v místech tření v energii vnitřní?

[12 kJ]

### Př.B3 - Volný pád kovu na kov
Kovové těleso padá z výšky 10 m na těleso ze stejného kovu, o stejné hmotnosti a o stejné teplotě. Jak se změní teplota obou těles, považujeme-li jejich srážku za dokonale nepružnou? Měrná tepelná kapacita kovo, ze které jsou tělesa složena je 2.5E2 J/kg.K.

[změna teploty jednoho tělesa bude 0.2 °C]

### Př.B4 - Střela v násepu
Olověna střela pohybující se rychlostí 140 m/S narazí do násepua zastaví se. Jak se změní její teplota, předpokládáme-li, že 60% energie střely se spotřebuje na zvšení její vnitřní energie?

[46 °C]

### Př.B5 - Konvice ETA 1117
Vypočítejte účinnost elektrického vařiče ETA 1117 o příkonu 1200 W, jestliže voda o objemu 1 L se v něm ohřeje z 23 °C na 100 °C za 7 minut a 30 sekund. 

[60 %]

## Obtížnost C - může

### Př.C1 - Srážka koulí
Plastelínová koule o hmotnosti 200 g pohybující se rychlostí 10 m/s narazí do jiné plastelínové koule, která má stejnou hmotnost a je na začátku děje v klidu. Určete přírůstek jejich vnitřní energie za předpokladu, že jejich srážka je dokonale nepružná.

[5 J]

### Př.C2 - Skákající míč
Míč o hmotnosti 100 g po volném pádu z výšky 2 m dopadl na vodorovnou podložku a několikrát za sebou se odrazil. Mezi prvním a druhým odrazem míčku od podložky uplynula doba 1.2 s. Vypočítejte, jak se po prvním odrazu změnila vnitřní energie soustavy míčku a podložky. 

[0.2 J]

### Př.C3 - Odlívání ohřáté vody
Z konvici ohříváme vodu z původních 14 °C na 95 °C. Vodu si potřebujeme již za 1 minutu odlít. Jaký bude objem odlité vody o požadované teplotě, pokud příkon konvice je 2.2 kW a účinnost 90 %?

[0.35 L]

### Př.C4 - Nakloněná rovina
Z nejvyššího bodu nakloněné roviny z výšky 5 m klouže rovnoměrně zrychleným pohybem ocelový kvádr. Třením mezi nakloněnou rovinou a kvádrem se obě tělesa zahřívají a pří tom se zvětšuje jejich vnitřní energie. Jak se zvětší teplota kvádru, jestliže polovina vzniklého přírůstku vnitřní energie se spotřebuje na jeho zahřátí? Rychlost kvádru na konci nakloněné roviny je 2 m/s a jeho počáteční rychlost na vrcholu roviny je 0 m/s.

[0.05 °C]
