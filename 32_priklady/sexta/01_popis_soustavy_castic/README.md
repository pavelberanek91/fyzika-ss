# Cv.01 Popis soustavy částic

## Potřebné konstanty a tabulkové hodnota

#### hustota
* hustota vody = 1000 kg/m3
* hustota rtuti = 13600 kg/m3
* hustota 14 karátového zlata = 13.5 g/cm3
* hustota 18 karátového zlata = 15.5 g/cm3
* hustota ryzího zlata = 19.3 g/cm3
* hustota benzinu = 700 kg/m3

#### relativní atomové hmotnosti
* relativní atomová hmotnost vodíku = 1
* relativní atomová hmotnost uhlíku = 12
* relativní atomová hmotnosti dusíku = 14
* relativní atomová hmotnost kyslíku = 16
* relativní atomová hmotnost sodíku = 23
* relativní atomová hmotnost síry = 32
* relativní atomová hmotnost chloru = 35.4
* relativní atomová hmotnost vápníku = 40
* relativní atomová hmotnost mědi = 63.54
* relativní atomová hmotnost stříbra = 107.9
* relativní atomová hmotnost zlata = 197
* relativní atomová hmotnost rtuti = 200.6

#### molární hmotnosti
* molární hmotnost benzinu = 108 g/mol

#### kostanty
* Avogadrova konstanta = 6.02E23 1/mol
* atomová hmotnostní konstanta = 1.66E-27 kg

## Obtížnost A - Musí

### Př.A1 - Kolik váží?
Kolik váží 1 molekula binárního vodíku H2, binárního kyslíku O2, oxidu uhličitého CO2 a kyseliny sírové H2SO4?

[3.32E-27, 5.31E-26, 7.3E-26, 1.63E-25]

### Př.A2 - Molární hmotnost uhličitanu vápenatého
Určete molární hmotnost uhličitanu vápenatého CaCO3.

[0.1 kg/mol]

### Př.A3 - Počet molů v kostičce
Kolik molů mědi se nachází v měděné kostičce o hmotnosti 32 g?

[0.5 molu]

### Př.A4 - Hmotnost síry
Jakou hmotnost má 0.25 molů síry?

[8 g]

### Př.A5 - Vejde se do válce?
Vejde se do odměrného válce o objemu 10 cm3 voda o látkovém množství 1 mol?

[ne]



## Obtížnost B - Měl by

### Př.B1 - Která molekula váží více?
Je hmotnost molekuly kyseliny dusičné HNO3 větší než hmotnost molekuly oxidu stříbrného Ag2O?

[ne]

### Př.B2 - Molární vlastnosti ryzího zlata
Výpočítejte molární hmotnost a molární objem ryzího zlata.

[197E-3 kg/mol, 1.02E-5 m3/mol]

### Př.B3 - Čerpání vody
Za jak dlouho odčerpáme vodu o objemu 1 cm3 pokud bychom za 1 s odčerpali milion molekul vody?

[1E9 roků] 

### Př.B4 - Velikost molekuly H2O
Odhadněte pomocí Avogadrovy konstanty průměr molekuly vody. Přepokládejte, že molekula má tvar krychle.

[0.3 nm]



## Obtížnost C - Může

### Př.C1 - Voda vs. rtuť
Mějme dvě stejně velké nádoby po okraj naplněné. V jedné nádobě se nachází voda a ve druhé rtuť. Kolikrát více je atomů vody (ne molekul!) v nádobě než atomů rtuti?

[2.5 krát]

### Př.C2 - Sůl v jezeře
Do jezera, které má průměrnou hloubku 10 m a povrch o obsahu 10 km2, byl vhozen krystal kamenné soli NaCl o hmotnosti 0.01 g. Předpokládejme, že se tento krystal soli rozpustil v objemu jezera rovnoměrně. Určete, kolik iontů chloru by obsahoval náprstek vody z tohoto jezera. Náprstek má objem 2 cm3. Je to v poměru s velikostí jezera hodně nebo málo?

[2E6 intů chloru]

### Př.C3 - Vypaření benzinu
Z povrchu kapky benzinu o objemu 10 mm3 se vypaří za dobu 1 s průměrně 1E18 molekul. Za jakou dobu se vypaří celá kapka?

[39 s]

### Př.C4 - Kvalita zlata
Navrhněte experiment kterým jednoduše zjistíte, zda vám někdo chce prodat ryzí zlato nebo méně karátové zlato.
