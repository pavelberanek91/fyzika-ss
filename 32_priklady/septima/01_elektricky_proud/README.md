# Cv.01 Elektrický proud

## Potřebné konstanty a tabulkové hodnota
* hustota mědi = 8.93E3 kg/m3
* relativní atomová hmotnost mědi = 63.5
* atomová hmotnostní konstanta = 1.66E-27 kg 
* permitivita vakua = 8.85E-12 C2/Nm2
* náboj elektronu = 1.6E-19 C
* rychlost světla = 3E8 m/s

## Obtížnost A - Musí

### Př.A1 - Změna proudu
Vodičem prochází při napětí 4.5 V proud 90 mA. Jaké napětí bude na jeho koncích, prochází-li jím proud 2 A?

[100 V]

### Př.A2 - Náboj za čas
Rezistor o odporu 10 Ohmů je připojen ke zdroji napětí 12 V. Jaký celkový náboj projde rezistorem za 20 s?

[24 C]

### Př.A3 - Proud elektronů
Příčným průřezem vodiče projde za každou sekundu 6.25E12 volných elektronů. Určete proud procházející vodičem.

[1E-6 A]

### Př.A4 - Startér automobilu
Startér automobilu byl sepnut po dobu 3 s a procházel jím proud 150 A. Při jízdě automobilu se akumulátor nabíjí proudem 4.5 A. Jak dlouho se nabíjel do původního stavu?
[100 s]

### Př.A5 - Kapacita akumulátoru
Kapacita akumulátoru je 30 Ah (Ampér hodin). Za jak dlouho se vybije proudem 5 A?

[6 h]



## Obtížnost B - Měl by

### Př.B1 - Kondenzátor s rezistorem
V elektrickém obvodě je sériově zapojen rezistor s odporem 500 Ohmů s kondenzátorem o obsahu plochy desek 4 cm2. Obvodem prochazi proud 0.2 A. Jaky náboj bude na deskách kondenzátoru, pokud jsou od sebe vzdáleny 2 mm. Dielektrikum je vzduch.

[0.18 nC]

### Př.B2 - Vybíjený akumulátor
Akumulátor se nabíjel po dobu 10 hodin proudem 7 A. Jak dlouho se vybíjel, jestliže se při vybíjení z něj odebíral stálý proud 0.5 A s účinností 100 % ?

[140 h]

### Př.B3 - Elektrárna
Vzdálenost elektrárny od města, která město zásobuje elektrickou energií, je 900 km. Za jakou dobu od zapnutí proudu v elektrárně začnou ve městě pracovat elektrické spotřebiče? Rychlost elektrického pole ve vodiči je stejná jako rychlost světla.

[3 ms] 

### Př.B4 - Neustálený proud
Proud se ve vodiči mění s časem podle rovnice I(t) = 2t + 4. Jak velký proud projde vodičem v době od druhé do šesté sekundy? Jak velký ustálený proud by musel obvodem procházet po tuto dobu, aby za stejnou dobu prošel stejný náboj jako u neustáleného proudu?

[48 C; 12 A]



## Obtížnost C - Může

### Př.C1 - Zvedající se proud
Elektrický proud se během 10 s rovnoměrně zvětšoval z 0 A na hodnotu 3 A. Jaký celkový náboj prošel za tuto dobu?

[15 C]

### Př.C2 - Vodivostní elektrony
Určete hustotu vodivostních elektronů a celkový náboj elektronů v krychličce mědi o objemu 1 mm3. Na každý atom mědi připadá jeden vodivostní elektron,

[8.5E28 m-3; 14 C]

### Př.C3 - Střední rychlost elektronů
Určete střední rychlost proudu elektronů v měděném drátě o průřezu 4 mm2, kterým prochází proud 10 A. Hustota vodivostních elektronů v mědi je 8.5E28 m-3.

[0.2 mm/s]
