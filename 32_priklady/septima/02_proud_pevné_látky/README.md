# Cv.02 Elektrický odpor

## Potřebné konstanty

* Rezistivita mědi = 0.017 mikroOhm.metr
* Rezistivita hliníku = 0.027 mikroOhm.metr
* Rezistivita mědi = 1.7E-8 Ohm.metr
* Teplotní součinitel mědi = 4E-3 1/K
* Teplotní součinitel oceli = 5E-3 1/K
* Teplotní součinitel platiny = 3.9E-3 1/K
* Teplotní součinitel hliníku = 4E-3 1/K

## Obtížnost A - musí

### Př. A1 - Telefonní vedení
Telefonní vedení z měděného má délku 3 km a průměr 1.6 mm. Určete odpor jednoho vodiče vedení.

[25 Ohmů]

### Př. A2 - Nahrazení mědi hliníkem
Měděný drát o průměru 2 mm máme nahradit hliníkovým drátem, který má stejnou délku i odpor. Jaký musí být jeho průměr? 

[2.5 mm]

### Př. A3 - Vinutí elektromotoru
Měděný drát vinutí elektromotoru má při teplotě 20 °C odpor 40 Ohmů. Jaký odpor má při provozní teplotě elektromotoru 50 °C ?

[45 Ohmů]

### Př. A4 - Teplota pece
Platinový odporový teploměr má při teplotě 0 °C odpor 210 Ohmů a při teplotě tavící pece 1700 Ohmů. Jaká je teplota pece?

[1970 °C]

### Př. A5 - Provozní teplota
Měděné vinutí elektromagnetu elektrického motoru má odpor 750 Ohmů při teplotě 10 °C. Při provozu se odpor zvětší na 920 Ohmů. Jaká je provozní teplota vinutí?

[68.9 °C]

## Obtížnost B - měl by

### Př. B1 - Zkratované vedení
Ve dvou měděných drátech telefonního vedení uloženého pod zemí nastalo krátké spojení. Při určování polohy poškozeného místa kabelu bylo pomocí ohmmetru zjištěno, že zkratované vedení má odpor 6.5 Ohmu. Průřez jednoho drátu má plošný obsa 0.4 mm2. V jaké vzdálenosti od místa měření je možné hledat poškozené místo kabelu? 

Nápověda: pro odpor zkratovaného vedení platí R = rho * 2 * L / S

[76 m] 

### Př. B2 - Drát o zadané hmotnosti
Měděný drát o obsahu průřezu 2 mm2 má hmotnost 400 g. Výpočitejte jeho odpor.

[0.2 Ohmu]

### Př. B3 - Zahřátý drát
Ocelový drát má při teplotě 10 °C odpor 15 Ohmů. Na jakou teplotu se zahřál, jestliže se jeho odpor zvětšil na 18 Ohmů? 

[50 °C]

### Př. B4 - Léto vs. zima
Hliníkové vedení má délku 1.5 km a obsah přůžezu 3 mm2. Určete jeho odpor v zimě při teplotě -25 °C a v létě při teplotě 30 °C.

[12.2 Ohmu a 15.1 Ohmu]

## Obtížnost C - může

### Př. C1 - Odstřižený drát
Z odporového drátu délky L o obsahu průřezu S a odporu R odstřihneme část drátu o délce x a přiložíme ho těsně podél zbytku drátu. Jak dlouhý musí být odstřižený drát, jestliže po této úpravě má klesnout celkový odpor na polovinu původní hodnoty?

[x = L/3]

### Př. C2 - Rychlovarná konvice
Proč se přívodní dráty elektrického vařiče nezahřívají tolik jako jeho spirála? Dokažte výpočtem.

### Př. C3 - Přepálení žárovek
Proč se žárovky nejčastěji přepálí  při zapnutí a málokdy při vypnutí proudu?

